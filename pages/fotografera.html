<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="/styles.css" />
    <link rel="stylesheet" href="/normalize.css" />
    <script src="/script.js" defer></script>
    <title>Fotografera</title>
</head>

<body>
    <header class="header">
        <div class="header-head">
            <div class="home-button-image-comtainer">
                <a href="/index.html" alt="Hem">
                    <img src="/images/blåbandat-ordensfly.jpg" alt="Blåbandat ordensfly" title="Hem">
                </a>
            </div>
            <div class="header-headline">
                <h1>Fjärilsskådning i Sverige</h1>
                <p>- En introduktion till hur man skådar fjärilar</p>
            </div>
        </div>
        <div class="navbar">
            <a href="#" class="toggle-button">
                <span class="bar"></span>
                <span class="bar"></span>
                <span class="bar"></span>
            </a>
        </div>
        <div class="navbar-links-wrapper">
            <nav class="navbar-links">
                <ul>
                    <li>
                        <a href="/pages/livsmiljöer.html" alt="Livsmiljöer">Livsmiljöer</a>
                    </li>
                    <li>
                        <a href="/pages/trädgård.html" alt="Trädgård">Trädgård</a>
                    </li>
                    <li>
                        <a href="/pages/artbestämning.html" alt="Artbestämning">Artbestämning</a>
                    </li>
                    <li>
                        <a href="/pages/larver.html" alt="Larver">Larver</a>
                    </li>
                    <li>
                        <a href="/pages/fotografera.html" alt="Fotografera">Fotografera</a>
                    </li>
                    <li>
                        <a href="/pages/skåda.html" alt="skåda">Skåda</a>
                    </li>
                </ul>
            </nav>
        </div>
    </header>
    <main class="main main-fotografera">
        <h1>Att fotografera fjärilar</h1>
        <h2>Systemkameran</h2>
        <p>
            Med en systemkamera har du som fotograf maximal kontroll över bildskapandet men till ett högre pris och en högre vikt/storlek än de övriga alternativet. Utrustningen består av tre delar, kamerahus, objektiv och blixt.
        </p>
        <h2>Kamerahus</h2>
        <p>
            Alla på marknaden förekommande kamerahus fungerar väl för fjärilsfotografering men det finns en stor kvalitetsskillnad och det är storleken på kamerornas sensorer. Ju större sensorn är ju fler pixlar med större storlek får vi plats med vilket förenklat
            resulterar i högre kvalité på bilderna.
        </p>
        <p>Dessa kan vi dela in i tre kategorier för systemkameror.</p>
        <h3>APS/DX Sensor</h3>
        <p>
            Kameror med dessa sensorer är överlägset vanligaste på markanden och sitter i kameror som spänner från de enklaste konsumentkamerorna till vissa proffs/semiproffshus Storleken på en APS eller DX sensor varierar lite men är ca 15 x 23 mm och innehåller
            oftast upp till 25 Mp (miljoner pixlar).
        </p>
        <h3>Fullformat</h3>
        <p>
            Namnet på denna sensorstorlek är helt enkelt att den ”gamla” vanliga storleken på negativet till de analoga kamerorna var 24 x 36 mm och det är just denna storlek en fullformatssensor har. Kameror utrustade med sådana sensorer räknas ofta som entusiastkameror
            eller rena proffskameror. Dessa hus är lite större, lite tyngre och så klart dyrare än APS/DX husen. Storleken är som sagt 24 x 36 mm och kan ha upp emot 46 Mp.
        </p>
        <h3>Mellanformat</h3>
        <p>
            Nu är vi inne på riktigt stora och dyra system, ett av dessa fabrikat är Hasselblad. Det är nästan bara vid studiefotografering av produkter eller porträtt dessa kameror används. För att man skall kalla kamerahuset mellanformat så skall sensorn vara större
            än 24 x 36 mm, t.ex 33 x 44 mm. De kan innehålla 100 Mp.
        </p>
        <h2>Objektivet</h2>
        <p>
            Man kan lättast förklara brännvidden på ett objektiv genom att säga att ju längre brännvidd ett objektiv har ju närmare blir motivet blir motivet avbildat, eller så kan man säga att ju längre brännvidd objektivet har ju längre ifrån motivet kan du vara
            men ändå behålla samma storlek av motivet på bilden. Brännvidd räknas i millimeter. Brännvidden påverkar också bildens perspektiv, ju kortare brännvidd ju mer utdraget blir perspektivet, det som är närmast objektivet upplevs större än detaljer
            längre bort. En längre brännvidd trycker ihop perspektivet, bakgrunden ser närmare ut än vad den är.
        </p>
        <p>
            Om vi använder en kamera med fullformatssensor bör vi ha ett objektiv på minst cirka 90 mm för att få rätt proportioner på fjärilarna.
        </p>
        <p>
            Samma tänk med ett kamerahus med APS/DX-sensor är cirka 60mm. Det är skillnad på vilken brännvidd man behöver utifrån vilka fjärilar man vill fotografera, mer om detta längre fram.
        </p>
        <p>
            När man fotograferar relativt små objekt kallas detta ofta för makrofotografering, avbildar vi föremål större på sensorn än vad de är i verkligheten säger man mikrofotografering.
        </p>
        <p>
            Det finns speciella makroobjektiv i olika brännvidder och fördelen med dessa är att man kan fokusera betydligt närmare med dessa än ett ”vanligt” objektiv. En annan fördel är att man kan blända ner längre än på övriga objektiv, mer om bländare längre
            fram.
        </p>
        <p>
            Om man inte har tillgång till ett makroobjektiv kan man men diverse tillbehör göra så att man kan komma närmare med vanliga objektiv. Dessa tillbehör är t.ex.
        </p>
        <h3>Försättslinser</h3>
        <p>
            Helt enkelt förstoringsglas som man gängar fast i objektivets filtergänga. Dessa säljs oftast i set om tre, i olika styrkor (dioptrier)
        </p>
        <h3>Mellanringar</h3>
        <p>
            Enklast kan man beskriva mellanringar som att tomt rör som man monterar mellan kamerahuset och objektivet. Dessa säljs också oftast i sätt om tre med olika längder. Mellanringarna ger högre förstoringsgrad än försättslinserna och används oftast vid mikrofotografering.
        </p>
        <h2>Blixt</h2>
        <p>Man kan behöva använda blixt av flera olika anledningar:</p>
        <p>
            Oftast använder man blixt för att öka ljusmängden på motivet så att man kan använda en mindre bländare och därigenom få ett större skärpedjup. Men det finns andra anledningar, vid fotografering på natten behövs blixten som ljuskälla då det annars är för
            mörkt för att kunna ta en bild. Vid fotografering av fjärilar då man lyser med ultravioletta lampor är kanske ljuset tillräckligt för att kunna fotografera men det ultravioletta ljuset har ”fel” våglängd för att ge fjärilarna rätta färger,
            här kommer blixten in och slår ut uv-ljuset och lägger ljus med rätt våglängd på motivet. Om man fotograferar fjärilar dagtid kan man använda blixt för att jämna ut kontrastskillnader i bilden, särskilt i solljus.
        </p>
        <p>Flera olika blixtar är användbara vid fjärilsfotografering.</p>
        <h3>Punktblixt</h3>
        <p>
            En punktblixt är en ensam blixt, det kan vara kamerans inbyggda blixt eller en lös blixt som antingen monteras i kamerans blixtsko eller hålls lös. En lös punktblixt gör det lättare för fotografen att vara kreativ med ljussättningen.
        </p>
        <h3>Ringformiga makroblixtar</h3>
        <p>
            Detta är en slags blixt som består av två delar, dels den ringformade reflektordelen som fästs runt objektivets främre del, oftast med en ring i filtergängan och dels en batteri/styrenhet som monteras i kamerans blixtsko. Denna blixttyp ger en skuggfri
            bild på små motiv och är enkel att använda.
        </p>
        <h3>Punktformiga makroblixtar</h3>
        <p>
            Liknar de ringformiga makroblixtarna men har oftast två separata reflektorer som monteras på liknande sätt med sitter längre ut åt sidorna från objektivet. Fördelen med dessa är att det är lite lättare att undvika blänkt på fjärilarna.
        </p>
        <h2>Fotografiska begrepp</h2>
        <h3>Slutartid</h3>
        <p>
            Slutartid är hur länge slutaren i kameran är öppen och släpper in ljus till pixlarna, uttrycks i sekunder eller delar av sekunder, t.ex 1/100 s. En tumregel för att du skall kunna ta en bild på frihand utan att få skakningsoskärpa är att du måste ha en
            slutartid i delar av en sekund av vad ditt objektiv har i brännvidd. Så om du har ett objektiv med en brännvidd på 60mm måste din slutartid var 1/60 sekund eller snabbare. Vill du försöka att fotografera flygande fjärilar behöver du snabbare
            slutartider.
        </p>
        <h3>Bländare</h3>
        <p>
            Bländaren sitter i objektivet och fungerar som pupillen i våra ögon. Med bländaren styr man hur mycket ljus som objektivet skall släppa igenom men även det så kallade skärpedjupet. Ju mindre ”hål” bländaren har desto större blir skärpedjupet. Bländaren
            uttrycks i siffror och ju högre denna siffra är ju mindre är bländaröppningen.
        </p>
        <h3>Skärpedjup</h3>
        <p>
            Ju närmare vi är motivet och ju större förstoringsgrad via har ju mindre skärpedjup får vi. Skärpedjupet är hur djupt området med skärpa är i bilden. Som vi sa när vi förklarade vad bländaren var, så ju mindre bländare (ju högre tal) , ju större skärpedjup
            får vi. Vi måsta alltid blända ner rätt mycket vid fjärilsfotografering för att få tillräckligt stort skärpedjup. Beroende på hur motivet ser ut och vilken storlek det har, kommer man att jobba från cirka bländare 8 till möjligtvis bländare
            32.
        </p>
        <h3>ISO</h3>
        <p>
            ISO-talet är ett mått på hur ljuskänsliga pixlarna är. Ett högt ISO-tal ger en hög ljuskänslighet men och ger också störningar mellan pixlarna vilket resulterar i så kallat brus i bilderna. Tumregeln säger att ju lägre ISO-tal man har ju mindre brusiga
            bilder får vi, men vad den övre gränsen går beror på kameran och så klart eget tycke. Normala värden kan vara fram ISO 100 till ISO 500.
        </p>
        <h3>Vitbalans</h3>
        <p>
            Ljus finns som vi sa tidigare i olika våglängder och man kan ställa in kamerans funktion för vitbalans för att få så naturliga färger som möjligt. Ofta finns ett Auto-läge som fungerar väl.
        </p>
        <h3>Filformat</h3>
        <p>
            Kameran kan lagra informationen från pixlarna på olika sätt och detta kallas filformat. Det vanligaste filformatet som alla kameror kan lagra i heter JPEG skrivs ibland utan E, JPG. En bild i JPEG format är en bild skapad av kamerans utifrån de parametrar
            som tillverkaren har programmerat kameran med. Vissa av dessa parametrar kan vi i vissa kameror påverka till en viss del. När bilden är skapad slängs den data som är överflödig. De lite mer avancerade kamerahusen har möjlighet att ändra filformat
            och kan då även lagra bilder i RAW-format. Detta är inte färdiga bilder utan den ”råa” datan från pixlarna. För att skapa en bild från en råfil måste denna öppnas i ett program som kan hantera dessa filer och där är det du som ställer in alla
            parametrar tills du är nöjd hur bilden ser ut. Fördelen med en råfil är att all data från pixlarna finns med så du kan påverka en råfil betydligt mer än en JPEG. Nackdelen är att råfilerna tar mycket mer plats på minneskortet eller på hårdisken.
        </p>
        <h2>Tankar kring utrustningar för fjärilsfotografering</h2>
        <h3>Dagfjärilar</h3>
        <p>
            Dagflygande fjärilar är lättskrämda vilket gör att vi inte kan komma så nära vid fotografering. Detta löser vi med att välja ett objektiv med längre brännvidd, kanske från 180mm och längre.
        </p>
        <p>
            Det finns makroobjektiv upp till 200mm men man kan använda ett vanligt teleobjektiv eller telezoom bara närgränsen är tillräckligt, om inte kan man lösa det med en försättslins.
        </p>
        <p>
            De flesta bilder på dagfjärilar tas i dagsljus och då kanske man är tvingad till lite för långa slutartider för att man kan hålla kameran stilla på frihand, detta löser vi med att använda ett stativ, oftast ett trebent men i vissa fall fungerar det med
            ett enbensstativ.
        </p>
        <img src="/images/fotografera/Fotograferad-skogsnätfjäril.JPG" alt="Skogsnätfjäril" title="Skogsnätfjäril " width="547" height="364">
        <p>Skogsnätfjäril. Foto ©Mikael Åsberg.</p>
        <h3>Nattfjärilar</h3>
        <p>
            Nattflygande fjärilar fotograferas oftast i vila vilket gör att du utan problem kommer nära. Vi kan då med fördel välja ett objektiv med kortare brännvin, 60mm till 105 mm är rätt lagom.
        </p>
        <p>
            Vid fotografering nattetid kommer man att använda blixt och detta gör att vi får korta slutartider och inte kommer att vara beroende av stativ.
        </p>
        <h2>Kompaktkameran</h2>
        <p>
            En hel del kompaktkameror fungerar väl för fjärilsfotografering. För att fotografera dagfjärilar krävs att kameran kan zooma upp till lite teleobjektiv så att man kommer en bit ifrån fjärilen som fyller upp bilden så mycket som man vill. Detta utan att
            för den skull skrämma iväg fjärilen.
        </p>
        <p>
            Nattfjärilarna skrämmer vi inte så lika lätt men här krävs det att vi kommer tillräckligt nära och när vi är nära vill vi att kamerans blixt träffar motivet. Många kompaktkameror har ett speciellt makroläge men kontrollera så att blixten träffar rätt
            i det läget.
        </p>
        <h2>Mobilkameran</h2>
        <p>
            Dagen moderna mobiltelefoner har kameror som täcker mångas behov av bildkvalité. Det man behöver kontrollera är precis som hos kompaktkameran att man dels kan ta bilder på lite avstånd men ändå kan få till en hyfsad förstoringsgrad, dels att vi har en
            bra närgräns så att vi kan fotografera fjärilar nära.
        </p>
        <p>
            Skulle man inte vara nöjda med vad sin mobilkamera kan så finns det enkla tillbehör i form av makrolinser och teleobjektiv att skaffa och som lätt kan monteras framför mobilens lins.
        </p>
        <h2>Generella tips vid fjärilsfotografering</h2>
        <h3>Dagfjärilar</h3>
        <p>
            Dagflygande fjärilar är, som vi tidigare sa, oftast lättskrämda så man måste närma sig dem sakta och försiktigt men lugna rörelser och gärna så lågt som möjligt. Rör dig absolut inte så att ljuset förändras på dem, sitter de i solljus så rör dig inte
            så att du skuggar dem, och ibland kan det vara tvärt om. Skulle detta ske så blir oftas fjärilen skrämd och kommer att lyfta.
        </p>
        <p>
            Vissa arter har revir och därmed favoritplatser att slå sig ner på, studera hur fjärilen rör sig och försök lista ut var den gärna slår sig ner. När du väl har lokaliserat en favoritplats så var beredd nästa gång fjärilen väljer att sätta sig där.
        </p>
        <p>
            Vissa arter som skimmerfjärilar och aspfjärilar kommer gärna ner till vattenpölar på skogsvägar för att dricka, dessa arter går även att locka med djurspillning eller fisk, typ surströmming eller inlagd sill då de vill komma åt mineraler från dessa.
        </p>
        <p>
            En del arter lockas av savande träd, sorgmantlar, amiraler och fuskar. Dessa arter kan man även locka med ruttnande frukt eller en vin/sockerblandning som man stryker på trädstammar.
        </p>
        <h3>Nattfjärilar</h3>
        <p>
            Nattfjärilar vilar oftast på dagen och är då inte speciellt lättskrämda, undantag finns, vilket gör fotograferingen lite lättare. Detta gäller många gånger även de fjärilar man har lockat till en lampa eller till en fälla.
        </p>
        <p>
            Vill man fotografera sin fällfångst bör man tömma fälla så tidigt som möjligt på morgonen, när solen börjar värma blir fjärilarna i fällan aktivare och vill gärna försöka hitta en annan viloplats.
        </p>
        <p>
            Mätare och de så kallade mikrofjärilarna är betydligt mer lättstörda än de större artgrupperna som när fjärilen väl har satt sig till vila blir sittande.
        </p>
        <p>Text: Håkan Johansson</p>
        <a href="#top" class="top">
            <p>Till toppen av sidan</p>
        </a>
    </main>
</body>

</html>