<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="/styles.css" />
    <link rel="stylesheet" href="/normalize.css" />
    <script src="/script.js" defer></script>
    <title>Larver</title>
</head>

<body>
    <header class="header">
        <div class="header-head">
            <div class="home-button-image-comtainer">
                <a href="/index.html" alt="Hem">
                    <img src="/images/blåbandat-ordensfly.jpg" alt="Blåbandat ordensfly" title="Hem">
                </a>
            </div>
            <div class="header-headline">
                <h1>Fjärilsskådning i Sverige</h1>
                <p>- En introduktion till hur man skådar fjärilar</p>
            </div>
        </div>
        <div class="navbar">
            <a href="#" class="toggle-button">
                <span class="bar"></span>
                <span class="bar"></span>
                <span class="bar"></span>
            </a>
        </div>
        <div class="navbar-links-wrapper">
            <nav class="navbar-links">
                <ul>
                    <li>
                        <a href="/pages/livsmiljöer.html" alt="Livsmiljöer">Livsmiljöer</a>
                    </li>
                    <li>
                        <a href="/pages/trädgård.html" alt="Trädgård">Trädgård</a>
                    </li>
                    <li>
                        <a href="/pages/artbestämning.html" alt="Artbestämning">Artbestämning</a>
                    </li>
                    <li>
                        <a href="/pages/larver.html" alt="Larver">Larver</a>
                    </li>
                    <li>
                        <a href="/pages/fotografera.html" alt="Fotografera">Fotografera</a>
                    </li>
                    <li>
                        <a href="/pages/skåda.html" alt="skåda">Skåda</a>
                    </li>
                </ul>
            </nav>
        </div>
    </header>
    <main class="main main-larver">
        <h1>Fjärilslarver</h1>
        <h2>Så här känner du igen en fjärilslarv</h2>
        <p>
            Fjärilslarvens spolformade kropp består av huvud, en treledad mellankropp och en tioledad bakkropp, men kroppsdelarna är inte tydligt åtskilda. På mellankroppen sitter benen, sex stycken. På bakkroppen har larver ofta utskott som kallas bukfötter (se
            bild).
        </p>
        <p><span class="colapse">När du hittar en larv, börja alltid med att kolla bukfötterna:</span></p>
        <ul>
            <li>1-4 par = fjärilslarv</li>
            <li>0 par = skalbaggslarv</li>
            <li>mer än 4 par = bladstekellarv</li>
        </ul>
        <p>Om det är en fjärilslarv gäller följande:</p>
        <ul>
            <li>1 par = mätare</li>
            <li>4 par = de flesta fjärilslarver</li>
            <li>
                2-3 par, eller bukfötter som minskar i storlek framåt, då finns ett antal undantag (se bild)
            </li>
        </ul>
        <p>
            Många larver går att identifiera till art även utan att föda upp och kläcka fram fjärilar. Undantagen är ofta när larverna är i ett tidigt stadium, samt vissa grupper med där flera arter har likartade larver. För identifiering är bra foton viktigt. Ta
            alltid minst tre olika bilder:
        </p>
        <ul>
            <li>En bild från sidan där bukfötterna och sidans teckning syns</li>
            <li>
                En bild rakt uppifrån för att tydligt se larvens alla mönster och linjer
            </li>
            <li>En detaljbild på huvudet som ofta har specifik form och mönster</li>
        </ul>
        <img src="/Images/larver/larvfötter.jpg" alt="larverfötter" title="larvfötter" width="412" height="356" />
        <img src="/Images/larver/Ekordensfly.png" alt="Ekordensfly" width="1016" height="444" />
        <h2>Hur lever larverna</h2>
        <p>
            De allra flesta fjärilslarver är växtätare. Sedan finns några grupper som lever av lavar (lavmätare, lavspinnare mm), några som lever av döda växtdelar (t ex några lövflyn och lövmätare) och ett stort antal småfjärilar som lever av olika fibrer, smuts,
            damm, spillning mm (t ex skräpmalar, pälsmal)
        </p>
        <p>
            Några av växtätarna lever inne i ved (träfjärilar, glasvingar), men de allra flesta betar på växternas gröna delar eller av rötter. Man kan tala om olika fjärilars näringsväxter. Det förekommer olika grad av specialisering hos fjärilar som framförallt
            uppkommer genom att växter utvecklar skydd mot bete genom att producera gifter eller fysiska barriärer. Ibland går specialiseringen så långt att en viss arts hela livscykel är helt sammankopplad med en viss växt och detta kallas då symbios
            och då är näringsväxten också en värdväxt. Fjärilslarver kan också leva i symbios med myror under delar av sin tillväxt.
        </p>
        <h2>Oftast är fjärilarna larver under vintern</h2>
        <p>
            En fjärils livscykel består alltid av ägg, larv, puppa och till sist blir det den bevingade fjäril vi oftast tänker på. På grund av vädret i Sverige tvingas insekter vara i vila (s.k. diapaus) under de kallare månaderna. Från och med oktober till och
            med mars är det sällan man påträffar någon fjäril men beror på var i Sverige och skiftar även något från år till år. De flesta fjärilar övervintrar som små larver i markens förna. Det är ofta på en väderskyddad plats som inuti ihoprullade
            torra blad, skrymslen runt sten och bark eller i en bland löst ihopspunna växtdelar. På våren när solen värmer upp deras gömsle vaknar de till och kryper till en extra varm plats. Efter ett par dagars solande börjar larven söka efter sin värdväxt.
        </p>
        <!-- <img src="/images/larver/mindre-bastardsvärmare.jpg" alt="Mindre bastardsvärmare" title="Mindre bastardsvärmare" width="400" height="480">
        <p>Mindre bastardsvärmare. Foto ©Johan Henell.</p> -->
        <p>
            Undantag finns. Fjärilarna i familjen praktfjärilar (Nymphalidae) där t.ex. de vanliga nässelfjäril, påfågelöga och vinbärsfuks ingår, övervintrar bevingade och påträffas ofta vintertid i taket på lador, garage eller jordkällare. De första flygande fjärilsarter
            du kan se på våren har alla övervintrat med vingar.
        </p>
        <!-- <p>FOTO PÅ ÖVERVINTRANDE NÄSSELFJÄRIL HÄR</p> -->
        <h2>Larver ändrar storlek och färg när de växer</h2>
        <p>
            I takt med att de äter ömsar larverna hud för att kunna växa sig än större och det brukar kallas att de är i olika stadier. De flesta arter ömsar sin hud fyra gånger som larver och efter det sista larvstadiet förvandlas de till puppor. De flesta arter
            förändrar också sitt utseende i varje stadie och i deras första eller andra stadie är det oftast mycket svårt, eller omöjligt, att kunna se vilken art de tillhör. Makaonfjäril är exempel på stor skillnad där den lilla larven är svart-vit och
            påminner om fågelträck medan den stora larven är grön med svarta ränder och orange prickar.
        </p>
        <div class="makaonfjärilslarver">
            <div class="Liten-makaonfjärilslarv">
                <img src="/images/larver/makaon_larv_liten.JPG" alt="Liten makaonfjärilslarv" title="Liten makaonfjärilslarv" width="400" height="400">
                <P>Liten makaonfjärilslarv. Foto ©Johan Henell.</P>
            </div>
            <div>
                <img src="/images/larver/makaon_larv_stor.JPG" alt="Stor makaonfjärilslarv" title="Stor makaonfjärilslarv" width="400" height="400">
                <P>Stor makaonfjärilslarv. Foto ©Johan Henell.</P>
            </div>
        </div>
        <p>
            De larver som upphittas, fotas och avbildas är ofta i sista eller näst sista stadiet så ha detta i åtanke då du försöker identifiera larver. När larverna ätit färdigt och ska bli puppa förflyttar de sig en bit bort till ett lämpligt ställe. Vissa arter
            kan vandra ganska långt som arter av släktet svärmare (Sphingidae) vilka normalt lever uppe i träden påträffas då ofta vandrande över stigar och vägar.
        </p>
        <img src="/images/larver/svärmarlarv_innan_förpuppning.JPG" alt="Svärmarlarv innan förpuppning" title="Svärmarlarv innan förpuppning" width="400" height="400">
        <p>Svärmarlarv innan förpuppning. Foto ©Johan Henell.</p>
        <h2>Så här hittas dom enklast</h2>
        <p>
            När man letar larver är det en bra idé att så mycket som möjligt hålla koll på vilken växt man letar på. Det underlättar ofta artbestämning. Här beskriver vi tre olika sätt:
        </p>
        <h3>Fritt letande</h3>
        <p>
            Helt enkelt genom att vandra omkring och hålla ögonen öppna, kanske vända på något blad eller titta i vegetationen. När du ser blad som är delvis uppätna så stanna till och vrid och vänd på alla blad på växten. Ofta är larver som mest aktiva när det är
            fuktigt och särskilt varma nätter är bra. En promenad med pannlampa när det är mörkt kan löna sig.
        </p>
        <h3>Bankning</h3>
        <p>
            Ett utmärkt sätt att hitta larver som betar på specifika trädslag. En slagskärm eller ett upp-och-nedvänt paraply hålls under en gren samtidigt som man slår på grenen med en träpinne.
        </p>
        <h3>Slaghåvning</h3>
        <p>
            Genom att slå med en särskilt anpassad håv i vegetationen hittas många larver. Det är en bra idé att inte slå för hårt eftersom larver lätt skadas. Det fungerar ofta fint att svepa med håven.
        </p>
        <h2>Du kan röra vid fjärilslarver</h2>
        <p>
            Bara du är varsam så kommer larven inte till någon skada. Vill du förflytta en larv är det allra bäst är att ta hela bladet, stjälken eller kvisten som larven sitter på. Så att du inte alls rör vid larven men det är inget krav. De tillfällen då larverna
            inte ska störas är då de ömsar hud eller ska göra sin puppa. Vid dessa tillfällen sitter de stilla.
        </p>
        <p>
            I Sverige är endast tre av våra 1100 bofasta storfjärilsarter något att akta sig för:
        </p>
        <p>
            Tallprocessionsspinnare är mycket håriga och lever i larvkolonier, ska du akta dig väldigt noga för. Håren kan ge upphov till både kraftiga hud- och slemhinneirritationer. Tallprocessionsspinnare förekommer främst på Gotland och Öland.
        </p>
        <!-- <p>FOTO PÅ LARV AV TALLPROCESSIONSSPINNARE HÄR</p> -->
        <p>
            Gräsulv är vanlig i större delen av landet och i senare stadier har de långt tjockt brun-svart hår. Den påträffas ofta i gräset under sensommaren och om du hanterar den varsamt är det ofarligt men klappa den inte då håren ger klåda och lätta allergiska
            besvär.
        </p>
        <!-- <p>FOTO PÅ LARV AV GRÄSULV HÄR</p> -->
        <p>
            Björkspinnare lever i stora iögonfallande larvkolonier hängande i träd och det är bara då de ska förpuppa sig som de vandrar iväg. De svart-röda larvernas långa har kan skapa hudirritation.
        </p>
        <h2>Hur du föder upp dom</h2>
        <p>
            Om du vill se mer av utvecklingen från liten larv till puppa och sedan fjäril kan du ta larver du hittar i naturen och föda upp dom. Det är en härlig känsla att se en fjäril klättra ut ur sin puppa, sakta pumpa upp sina vingar och sedan flyga iväg i friheten.
        </p>
        <p>
            För att se detta naturens underverk måste du under en tid kunna föda larven med färska värdväxter. Börja med att undersöka växten larven sitter på. Har växten ätmärken på bladen? Finns det till och med fler larver där? Du kanske hittar en larv som just
            nu äter på ett blad? Artbestäm larven och sök på Internet och i litteratur efter vad den lever av. Olika arter beter sig lite olika och har lite olika krav så läs allt du kommer åt.
        </p>
        <p>
            Larver trivs bäst utomhus och om möjligt så tillverka, eller inhandla, en finmaskig nätbur. Nätburen är både för att förhindra att andra djur äter upp larven och för att du ska kunna hitta den igen:
        </p>
        <ul>
            <li>Är värdväxten ett träd kanske du kan sätta nät runt grenen?</li>
            <li>
                Är värdväxten en planta i din trädgård kanske du kan sätta en bur över den?
            </li>
            <li>
                Är värdväxten en planta du kan gräva upp och plantera hemma kanske du kan sätta krukan inuti nätburen?
            </li>
            <li>
                Om inget av ovanstående går är det sista alternativet en liten behållare av nät, eller med ett nätlock.
            </li>
        </ul>
        <p>
            Larver kräver färsk mat och producerar mycket avföring. Du måste se till att de både får ny färsk mat och inte trampar runt i sin egen avföring om de inte ska bli sjuka. Tänk på att inomhus är det onormalt varmt och torrt. Att sätta larver inomhus på
            en fönsterbräda kan vara frestande för att ge dom sol men där blir det ofta så varmt att de dör av uttorkning. Små larver är mer känsliga och måste ha rätt temperatur och lite fuktighet.
        </p>
        <p>
            När larven i sitt sista stadie ska bli puppa kommer den att börja vandra runt utan att äta. Olika larver gör sina puppor på olika ställen och det är viktigt att du läst in dig på arten så att du kan ge larven rätt förutsättningar. Svärmarlarver (Sphingidae)
            måste ha ett par centimeter sandblandad jord att gräva ner sig i. Makaonfjärilslarver (Papilio machaon) spinner ett liten tråd som en gördel för att hålla upp puppan i korrekt vinkel. Om gördeln går sönder och puppan hänger riskerar fjärilen
            att inte kunna ta sig ut i tid med följd att vingarna blir obrukbara. Puppor ska förvaras naturligt men i skyddat läge. Dvs inte inomhus och varmt och om de förvaras utomhus men under tak duscha dom försiktigt någon gång med vatten från en
            blomspruta.
        </p>
        <!-- <p>FOTO PÅ EN PUPPA AV SVÄRMARLARV OCH EN PUPPA PÅ MAKAONFJÄRIL HÄR</p> -->
        <img src="/images/larver/björkspinnare_larv.JPG" alt="Björkspinnarlarv innan förpuppning" title="Björkspinnarlarv innan förpuppning " width="400" height="400">
        <p>Björkspinnarlarv innan förpuppning. Foto ©Johan Henell.</p>
        <p>
            Tips! IKEAs tvättkorg “fyllen” kan vara ett enkelt alternativ som nätbur. På varuhus som Åhlens kan du hitta små badrumsnecessärer i nät vilka är enkla att ta med sig när du ska gå ute i naturen och leta larver.
        </p>
        <h2>Vilka djur är det som äter fjärilslarver?</h2>
        <p>
            De allra flesta fjärilar avlider under sin uppväxt och oftast blir de mat åt andra djur. Det är vanligt att fjärilslarver som man hittar är angripna av parasitoider och oundvikligen på väg att långsamt dö genom att bli uppätna inifrån. En parasitoid är
            en organism som till skillnad från parasiter dödar sitt värddjur.
        </p>
        <p>
            Parasitoiderna är olika parasitflugor och parasitsteklar vilka lägger sina ägg på, eller inuti, fjärilslarver eller fjärilarnas ägg. Ur parasitoidernas ägg kläcks små larver vilka simmar runt inuti fjärilslarven och sakta äter upp den. När fjärilslarven
            till slut är i något av sina senare stadier, eller efter att den förpuppat sig, äter parasitoiderna det sista och förpuppar sig ovanpå larven, eller inuti fjärilspuppan. Om du hittar fjärilslarver i naturen och tar hem dom för uppfödning var
            redo för att det istället för en bevingad fjäril istället kan komma ut en stor parasitstekel eller en hel drös med små parasitflugor.
        </p>
        <!-- <p>ETT FOTO PÅ PARASITERAD LARV OCH ETT FOTO PÅ PARASITERAD PUPPA HÄR</p> -->
        <p>
            Fjärilslarver är en viktig föda för fåglar som är enkela att fånga och innehåller mycket näring. Som exempel kan nämnas att ett par talgoxar kan föda upp en kull ungar på ca 6000 mätarlarver. Eftersom larver ofta övervintrar är de också en näringskälla
            under vintern för såväl fåglar som rovinsekter.
        </p>
        <p>Text: Johan Henell och Pål-Axel Olsson</p>
        <a href="#top" class="top">
            <p>Till toppen av sidan</p>
        </a>
    </main>
</body>

</html>