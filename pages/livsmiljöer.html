<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="/styles.css" />
    <link rel="stylesheet" href="/normalize.css" />
    <script src="/script.js" defer></script>
    <title>Livsmiljöer</title>
</head>

<body class="body">
    <header class="header">
        <div class="header-head">
            <div class="home-button-image-comtainer">
                <a href="/index.html" alt="Hem">
                    <img src="/images/blåbandat-ordensfly.jpg" alt="Blåbandat ordensfly" title="Hem">
                </a>
            </div>
            <div class="header-headline">
                <h1>Fjärilsskådning i Sverige</h1>
                <p>- En introduktion till hur man skådar fjärilar</p>
            </div>
        </div>
        <div class="navbar">
            <a href="#" class="toggle-button">
                <span class="bar"></span>
                <span class="bar"></span>
                <span class="bar"></span>
            </a>
        </div>
        <div class="navbar-links-wrapper">
            <nav class="navbar-links">
                <ul>
                    <li>
                        <a href="/pages/livsmiljöer.html" alt="Livsmiljöer">Livsmiljöer</a>
                    </li>
                    <li>
                        <a href="/pages/trädgård.html" alt="Trädgård">Trädgård</a>
                    </li>
                    <li>
                        <a href="/pages/artbestämning.html" alt="Artbestämning">Artbestämning</a>
                    </li>
                    <li>
                        <a href="/pages/larver.html" alt="Larver">Larver</a>
                    </li>
                    <li>
                        <a href="/pages/fotografera.html" alt="Fotografera">Fotografera</a>
                    </li>
                    <li>
                        <a href="/pages/skåda.html" alt="skåda">Skåda</a>
                    </li>
                </ul>
            </nav>
        </div>
    </header>
    <main class="main main-livsmiljöer">
        <h1 class="">Fjärilarna och deras livsmiljöer</h1>
        <p>
            För den som vill ut i naturen och njuta av fjärilar är det viktigt att veta var man ska leta. Här går vi igenom några av de viktigaste livsmiljöer för fjärilar. Fokus ligger på de dagaktiva arter som är ett bra första insteg i fjärilshobbyn.
        </p>
        <!-- <h2>Fjärilarnas krav på livsmiljöer</h2> -->
        <p>
            Man kan stöta på fjärilar i nästan alla typer av miljöer, men vissa miljöer är särskilt artrika. För att förstå varför, måste vi förstå vilka anspråk fjärilar har på sina livsmiljöer. För även om olika fjärilsarter har olika krav på sina livsmiljöer,
            finns det gemensamma behov som gäller en stor majoritet av arterna.
        </p>
        <p>
            Fjärilar är värmeälskande djur, i synnerhet dagfjärilar. Det innebär att de trivs i varma miljöer där solinstrålning, vindskydd och material som lagrar värme (sten, grus eller sand), ger särskilt varma förhållande på just den platsen (varmt mikroklimat).
            Eftersom både larv och fullbildad fjäril gynnas av ett varmt mikroklimat, gäller behovet av sol också många nattaktiva fjärilsarter vars larver är aktiva på dagen. Även vad gäller föda måste både larvens och fjärilens behov tillgodoses. Det
            måste finnas både nektarväxter för fjärilen och växter som larven kan äta (värdväxter), för att en art ska trivas. De flesta arters larver är specialiserade på en eller ett fåtal värdväxter. Därför är en artrik flora en förutsättning för att
            ett område ska kunna hysa en rik fjärilsfauna.
        </p>
        <!-- <h2>Det artrika landskapet</h2> -->
        <p>
            Innan vi går in på olika naturtyper, bör det klargöras att det allra bästa är om landskapet består av många olika sorters livsmiljöer. Detta gör inte bara att landskapet kan hysa arter som trivs i respektive miljö.
        </p>
        <p>
            Övergångszoner mellan olika naturtyper kan i sig vara väldigt värdefulla, såsom ett skogsbryn vid en äng. Det finns också arter som är beroende av två olika naturtyper. T.ex. födosöker vissa fjärilsarter på nektarväxter i gräsmark, men de lägger sina
            ägg på växter inne i skogen.
        </p>
        <h2>Gräsmark</h2>
        <p>
            Gräsmarker är miljöer som domineras av gräs och örter, ibland med spridda träd och buskar. Den öppna marken gör att solen når ner och värmer upp vid markytan. Ju fler arter det finns av olika gräs och örter, desto mer artrik är fjärilsfaunan. Många växter
            i gräsmark är anpassade till att växa i näringsfattig jord. Därför är platser med näringsfattig jord särskilt intressant, t.ex. kalkrika områden. Även gräsmarker som sköts (hävdas) genom bete eller att man slår av och samlar in växterna (slåtter),
            blir mer näringsfattiga och får en rikare flora. Slåttern och betet får dock inte bli alltför intensiv. Gräset måste hinna växa upp och örterna gå i blom, annars trivs inte fjärilarna.
        </p>
        <p>
            Gräsmarkers flora och karaktär kan variera kraftigt och det finns en uppsjö av olika klassningar för att beskriva dessa. Nedan presenteras en grov indelning som underlättar den fjärilsintresserades förståelse av landskapet.
        </p>
        <div class="bredbrämad-bastardsvärmare">
            <img src="/images/livsmiljöer/Bredbrämad-bastardsvärmare.jpg" alt="Bredbrämad bastardsvärmare" title="Bredbrämad bastardsvärmare" width="512" height="384">
        </div>
        <p>Bredbrämad bastardsvärmare</p>
        <p><span class="bold">Näringsrika gräsmarker</span> hittas ofta på platser där människor har gödslat marken, eller på platser där kväve ansamlas genom avrinning från omkringliggande miljöer. Dessa gräsmarker domineras av ett fåtal arter gräs. Ofta
            tar sig andra näringsgynnade växter, som nässlor och tistlar, in i dessa marker. Denna naturtyp är i sig inte lika artrik som näringsfattiga och blomrika gräsmarker. Däremot kan de vara mycket intressanta som en del i ett större och mer varierat
            landskap. Dagfjärilar älskar t.ex. att nektarsöka på tistlar och stora tistelbestånd är utmärkta platser att fjärilsskåda på. Genom att observera vilka fjärilar som kommer till tistlarna kan man, med lite övning, få en uppfattning om vilka
            livsmiljöer som finns runtomkring. Nässlorna erbjuder inte nektar, men är en mycket viktig värdväxt för många fjärilar. Sammanlagt finns ca 20 arter vars larver lever på nässlor.
        </p>
        <p>
            <span class="bold"> Ängar</span>, eller ordet äng i singularis, används idag lite slarvigt om alla ytor bevuxna med högt gräs. Egentligen avses de marker där man slåttrade växterna för att göra hö inför vintern. Eftersom insamlingen av hö
            gör att marken utarmas, kan ängar med tiden få en mycket artrik flora och fjärilsfauna. Vilka växter som trivs på ängen beror bl.a. på jordmån, lutning, nederbörd och typ av skötsel. Detta ger upphov till en mängd olika ängstyper. En särskilt
            viktig faktor är markens kalkhalt. Kalkrika marker är i regel mer artrika och växer inte igen lika snabbt.
        </p>
        <p>
            Grovt indelat kan man tala om tre typer av ängsmark: torr, frisk och fuktig ängsmark. Gemensamt är att de alla har en rik flora av många olika arter av gräs och blommande örter. Vissa fjärilar trivs i olika sorters ängar, men det finns också specialister
            som bara återfinns i en av ängstyperna.
        </p>
        <img src="/images/livsmiljöer/Makaonfjäril.jpg" alt="Makaonfjäril" title="Makaonfjäril" width="375" height="300">
        <p>Makaonfjäril</p>
        <p>
            <span class="bold">Torrängar</span> återfinns på torra solexponerade platser, inte sällan på sydsluttningar och backar med sandig jord. Torrängar med gles markvegetation, där solen når ner att värma upp marken, har ett särskilt varmt mikroklimat.
            Dessa glesbevuxna torra ängsmarker är en av våra mest hotade naturtyper och hyser flera specialiserade arter, såväl vad gäller fjärilar som andra insekter. En del torrängar är så kallade naturliga ängar. Dessa uppstår inte genom människans
            skötsel, utan på grund av att deras tunna och näringsfattiga jordlager inte tillåter annan vegetation.
        </p>
        <p>
            <span class="bold">Friska ängar</span> håller mer fukt än torrängar och har därför ett tätare vegetationsskikt. De återfinns i olika delar av landet och deras flora varierar beroende på var ängen är belägen. Friska ängar är beroende av skötsel
            för att inte växa igen.
        </p>
        <p>
            <span class="bold">Fuktängar</span> växer på marker där grundvatten eller återkommande översvämningar påverkar den övre markskiktet. Gränsdragningen mellan fuktäng och kärr är inte alltid självklar, men med fuktäng avses marker som slåttras
            eller på annat sätt hävdas. För fjärilar spelar detta mindre roll och många arter återfinns både i kärr och på fuktängar.
        </p>
        <p>
            <span class="bold">Naturbetesmark</span> är betesmark som inte har gödslats. Bete håller marken öppen och ger förutsättning för en rik flora. Exakt hur betesmarken ser ut beror på bl.a berggrund, jordmån, klimat, lutning, mängden träd och
            hur hårt marken betas. En del betesmark kan likna ängar, annan är mer lik hedar och en del ser ut som öppna luckiga skogar. Variation i utseende och rik flora, gör att det alltid är intressant att undersöka hagar med naturbetesmark. Variationen
            är också det som tydligt skiljer dem från moderna betesmarker som består av gödslad vall. Dessa har samma karaktär som den näringsrika gräsmark som beskrivs ovan, men ofta med nerbetad flora och slitage från djurtramp.
        </p>
        <h2>Hedmark</h2>
        <p>
            Med hed avses en naturtyp med en lågväxande flora bestående av mossor, lavar, gräs, örter, ris och buskar. Ibland förekommer även småväxta träd utspridda på heden. Skälen till att hedar saknar trädskikt kan variera; vissa betas och/eller bränns, andra
            är för torra för träd och i vissa områden är det för kallt för träden. Eftersom hedar är öppna värms de av solen, och många fjärilsarter är knutna just till hedmark. En hedmarksväxt, som är särskilt viktig, är ljung som både erbjuder nektar
            och används som värdväxt av över 60 fjärilsarter.
        </p>
        <h2>Våtmark</h2>
        <p>
            <span class="bold">Myrar</span> är öppna våta miljöer ofta med låg syretillgång i marken. Detta gör att växter inte bryts ned, utan de ansamlas i form av torv. Igenväxningen hindras inte av slåtter och bete, utan av översvämningar och tjäle
            under vintern. Myrmark delas in i två huvudkategorier beroende på om deras vatten kommer från nederbörd, s.k. mossar, eller från ett inflöde från angränsande fastmark, s.k. kärr.
        </p>
        <p>
            <span class="bold">Mossar</span> är alltid mineralfattiga och sura, eftersom regn inte innehåller mineraler och torven är sur. Detta ger en karaktäristisk flora. Denna ser dock inte likadan ut över hela mossen. Olika fjärilsarter trivs i olika
            delar; vissa vid trädgränsen nära skogen, andra i blötare partier och ytterligare några på torrare risbevuxna delar. Det är inte alltid alla dessa olika vegetationstyper återfinns på en och samma mosse.
        </p>
        <p>
            <span class="bold">Kärr</span> har en mer varierad flora än mossarna. Detta beror på att vattnet från fastmarken kan föra med sig mineraler som gör kärret mindre surt. Vissa kärr lutar, vilket ger ett långsamt kontinuerligt vattenflöde som
            också leder till en mindre sur miljö. Kärr med lågt inflöde av mineraler kallas fattigkärr och de med högre mineralinflöde kallas rikkärr eller extremrikkärr beroende på mineralhalt. Fattigkärrens flora och fjärilsfauna avviker inte särskilt
            mycket från mossarnas dito, men rikkärren och extremrikkärren kan hysa en stor artrikedom. Många av dessa arter trivs också på fuktängar i kalkrika områden.
        </p>
        <h2>Skog</h2>
        <p>
            Skog är trädbevuxen mark. En mycket stor andel av skogsmarken i Sverige består idag av planterad produktionsskog, vanligtvis gran. Dessa plantager är mycket artfattiga miljöer jämfört med de urskogar som under årtusenden präglade Europa och Sverige. Idag
            återstår bara spillror av den europeiska urskogen, men det finns skogar med hög biologisk mångfald som inte sköts som plantager för timmer. Dessa brukar kallas naturskogar. Urskog och naturskog kännetecknas av att träden har olika ålder, det
            förekommer död ved och ofta finns det många olika trädarter i skogen.
        </p>
        <p>
            <span class="bold">Barrskogen</span> är den dominerande skogstypen i Sverige och består i huvudsak av gran och tall. Jorden i barrskogar är nästan alltid sur. Detta beror dels på att de ofta växer på sur berggrund, dels på att den nedfallna
            barren innehåller syra. Dessa skogar är relativt artfattiga, men det finns specialiserade arter som man inte hittar någon annanstans. Framförallt gamla skogar kan ofta hysa ovanliga barrskogsarter.
        </p>
        <p>
            Det finns även mer artrika barrskogar som är mer öppna med ett buskskikt av lövbärande arter. I dessa kan man också finna arter som är knutna till de lövbärande buskarna.
        </p>
        <p>
            En speciell och ovanlig barrskogstyp är kalkbarrskog. Denna växer på kalkrik berggrund, är ofta lite glesare och har en rikare flora. Därmed har dessa skogar också en rikare fjärilsfauna.
        </p>
        <p>
            <span class="bold">Lövskogen</span> återfinns främst i den södra halvan av Sverige. Sammansättningen av trädarter kan variera, från att vara helt dominerade av en art till att en blandning av många olika arter. Generellt har lövskogarna en
            rikare fjärilsfauna än barrskogarna och det finns många hundra fjärilsarter (främst nattfjärilar) som använder lövträd som värdväxter. Precis som med barrskogar kan lövskogar vara särskilt artrika om de är lite öppnare och solen tränger ner
            till markskiktet. Mosaiklandskap med ängar och lövskog är troligtvis de mest artrika fjärilsmarker som finns i Sverige.
        </p>
        <p>
            <span class="bold">Skogsbryn</span> förtjänar ett särskilt omnämnande. Bryn vända mot söder med blommande träd och buskar är mycket artrika fjärilsmiljöer. Det allra bästa är om det finns många olika arter träd och buskar som blommar under
            hela våren och sommaren. Angränsar brynet dessutom mot en gräsmark med rik flora, ökar antalet fjärilsarter ytterligare.
        </p>
        <h2>Fjäll</h2>
        <p>
            I den svenska fjällvärlden finns många unika fjärilsmiljöer med en helt egen unik fjärilsfauna. Likt övriga naturtyper varierar miljön kraftigt. Det finns en mängd faktorer som påverkar detta, men ett sätt att få en god överblick är att utgå från mer
            låglänt mark och se ur markerna förändras ju högre upp på fjället man kommer.
        </p>
        <p>
            Om vi börjar nedanför trädgränsen finner vi flera av de ovan beskrivna miljöerna; skog, myr och på sina ställen även fjällängar. Vissa fjärilsarter som förekommer i dessa miljöer längre söderut saknas i fjällen, men i gengäld finns det flera som man bara
            hittar här.
        </p>
        <p>
            Ovanför trädgränsen breder fjällhedar ut sig, längst i norr förekommer även tundra. Kort växtsäsong och betande renar gör att detta är en tuff miljö för växtlivet. Eftersom marken är öppen kan solen ändå värma upp rejält under den korta intensiva sommaren.
            Således lämpar sig även dessa karga platser som fjärilsmiljöer. Många arter har anpassat sig till den korta sommaren genom att ha en larvutveckling som sträcker sig över flera år.
        </p>
        <p>
            Den mest extrema fjärilsmiljön i Sverige hittar man i stenravel strax under vegetationsgränsen i fjällen. Här finns en exklusiv, förhållandevis artrik, alpin fjärilsfauna som nyttjar små örter som växer mellan stenarna. Det kan tyckas märkligt att fjärilar
            trivs så högt upp, men stenarna kan absorbera värme och mikroklimatet blir på så sätt tillräckligt varmt för fjärilar och larver.
        </p>
        <h2>Människoskapade miljöer</h2>
        <p>
            Det finns många fjärilsmiljöer som förstörts eller kraftigt försämrats av människans framfart. Men det finns faktiskt också en del människoskapade miljöer (antropogena miljöer) som kan vara utmärkta fjärilshabitat.
        </p>
        <h2></h2>
        <p>
            <span class="bold">Ruderatmarker</span> är marker som återkommande störs av mänsklig verksamhet. Det kan exempelvis vara industritomter, hamnar, soptippar och bangårdar. Dessa miljöer har förvisso inga unika specialist-arter, men på grund
            av kontinuerlig störning trivs många blommande ogräs här. Detta gör ruderatmark till ett bra nybörjarställe för fjärilsskådning, och har man tur kan även en del ovanligare arter dyka upp.
        </p>
        <p>
            <span class="bold">Vägkanter</span> Vägkanter representerar den mest slåttrade marken i Sverige. Denna slåtter sker av trafiksäkerhetsskäl. På senare tid har dock insikten om vägkanters biologiska betydelser ökat, och flera initiativ för att
            förbättra slåttern har dragits igång. Detta är mycket positivt, för vägkanter kan hysa en rik fjärilsfauna. Det bästa platserna är blomrika vägkanter utmed glest trafikerade grusvägar i skogslandskap. Skogen erbjuder vindskydd, brynmiljöer
            och värdväxter. Vägkanten härbärgerar nektar- och värdväxter, medan vägens grus värms upp och förbättrar mikroklimatet.
        </p>
        <p>
            <span class="bold">Kraftledningsgator</span> slås återkommande för att undvika att träd växer upp i ledningarna. I områden med näringfattig jordmån har detta inneburit att kraftledningsgator blivit viktiga tillflyktsmiljöer (refuger) för många
            ängsarter. När ängsmarken försvunnit från landskapet, har arterna sökt sig till kraftledningsgator istället. Precis som med vägkanter har det gjorts en del försök att anpassa skötseln för att ytterligare höja naturvärdena. Detta har dock inte
            fått ett lika stort genomslag som initiativen med vägkanter.
        </p>
        <p>
            <span class="bold">Sandtag/grusgropar</span> i olika stadier av igenväxning kan vara rika på fjärilar. På platser där man tagit sand eller grus har det översta näringsrika jordlagret skalats bort. I den magra sanden eller gruset kan torrängsflora
            etablera sig. Och nere i gropen blir mikroklimatet mycket varmt om gropen är öppen mot söder.
        </p>
        <p>
            <span class="bold">Militära övningsfält</span> är en naturtyp där det är lätt att tro att dessa fullständigt ödelägger den biologiska mångfalden. För insekter och växter är det dock tvärtom. Störningen från stridsvagnar och briserande granater
            fyller ungefär samma roll som trampet från en hjord med betande djur. De blottor som uppstår är viktiga växtplatser för många växter. När antalet växter ökar, gör även antalet fjärilar det. Inte sällan har militära övningsfält en större biologisk
            mångfald än närliggande naturreservat med liknande miljöer. Ska man leta efter fjärilar, måste man dock ha koll på när allmänheten får vistas på övningsfältet. I vissa fall kan särskilda tillstånd krävas för att få tillträde till området.
        </p>
        <p>
            <span class="bold">Motorcrossbanor</span>, precis som militära övningsfält, skapar markstörningar och kan vara värdefulla fjärilsmiljöer. Om det finns en artrika flora i kanten av och bredvid körbanan, kan flera fjärilsarter trivas.
        </p>
        <h2>Trädgårdar</h2>
        <p>
            Många trädgårdsägare uppskattar att ha fjärilar i trädgården. Detta gäller framförallt dagfjärilar. För många börjar det egna fjärilsintresset just i trädgården och man väljer att plantera nektarväxter som är särskilt omtyckta av just dagfjärilar. Hur
            många arter som då hittar till trädgården beror på hur artrikt område trädgården ligger i. Vill man verkligen gynna fjärilar räcker det dock inte bara med nektarväxter, utan man måste också erbjuda värdväxter åt larverna.
        </p>
        <p>Läs mer om fjärilsanpassningar i <a href="/pages/trädgård.html" alt="Trädgård">trädgårdsdelen</a> på denna hemsida.</p>
        <h2>Monokulturer</h2>
        <p>
            Det moderna jordbrukslandskapets monokulturer är snarast att betrakta som biologiska öknar. Det finns dock ett undantag som är värt att nämna; vallodling av klöver och lusern. Dessa grödor odlas som vinterfoder åt boskap, men är också utmärkta nektarresurser
            för fjärilar. De används även som värdväxt av många arter.
        </p>
        <p>
            Särskilt lusernfält är intressanta eftersom lusern nyttjas som värdväxt av olika arter som kommer till Sverige som migranter på sensommaren, men som saknar bofasta populationer i landet.
        </p>
        <p>Text: Erik Cederberg</p>
        <a href="#top" class="top">
            <p>Till toppen av sidan</p>
        </a>
    </main>
</body>

</html>